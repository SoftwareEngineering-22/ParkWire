# ParkWire

## Βασική Ιδέα και Σκοπός του Προϊόντος
Ένα από τα μεγαλύτερα προβλήματα στην καθημερινότητα των οδηγών σε μεγαλουπόλεις (και όχι μόνο), είναι η εύρεση ελεύθερου χώρου για στάθμευση. Η άγνοια δηλαδή των διαθέσιμων θέσεων parking και της τοποθεσίας τους, όπως επίσης και το κόστος των διαθέσιμων ιδιωτικών σταθμευτηρίων. Αυτό λοιπόν το πρόβλημα έρχεται να λύσει το ParkWire. Το ParkWire θα αποτελέσει μια εφαρμογή κινητών τηλεφώνων που θα λειτουργεί ως βοηθός στάθμευσης. Η εύχρηστη αυτή εφαρμογή λοιπόν, υποδεικνύει στο χρήστη τις διάφορες τοποθεσίες στις οποίες αναμένονται διαθέσιμες θέσεις parking. Για παράδειγμα υψηλή, μέση και χαμηλή διαθεσιμότητα όπου συμβολίζονται και με διαφορετικά χρώματα στον χάρτη (υψηλή-πρασινο, μέση-κίτρινο, χαμηλή-κόκκινο). Η πιθανότητα διαθεσιμότητας στην κάθε τοποθεσία θα υπολογίζεται από διάφορες παραμέτρους όπως για παράδειγμα τη κυκλοφορία, την ημερομηνία και ώρα αιχμής κλπ. Μια άλλη σημαντική παράμετρος για τον υπολογισμό των πιθανοτήτων θα είναι οι πληροφορίες και τα δεδομένα που θα δέχεται το σύστημα από τους χρήστες του, γεγονός που σημαίνει πως η αύξηση των χρηστών αυτής της εφαρμογης συμβάλλει στην βελτιστοποίηση αυτής αυξάνοντας την ακρίβεια της. Πιο αναλυτικά, το σύστημα θα υποδεικνύει στο χρήστη τις καταχωρημένες δημόσιες και ιδιωτικές τοποθεσίες parking, αλλά και τις τοποθεσίες που έχουν παρκάρει χρήστες του ParkWire. Ο χρήστης θα μπορεί να συνεργαστεί με παρκαρισμένους χρήστες για την απόκτηση της θέσης parking τους, μέσω αιτήματων. 

